# HackaLoD 2022 â€¢ Team "Whichist"

## Het team

Team "Whichist" (_Which is it?_) bestaat uit:
- Ben Companjen
- Colin Meerveld
- Mark Lindeman

## Uitgangpunt
Museale objecten vertellen vaak een menselijk verhaal, vaak ook sterk gebonden aan de plaats en cultuur waar deze objecten vandaan komen. Mensen hebben vaak een sterke band met hun afkomst en objecten spelen een belangrijke rol in de verbintenis met je afkomst.

Objecten worden over het algemeen met feitelijke kenmerken beschreven, kenmerken die niet altijd aansluiten bij de belevingswereld van mensen.

Hoe kunnen we deze objecten annoteren met nieuwe eigenschappen die ervoor zorgen dat iedereen, ongeacht afkomst, op zoek kan gaan naar voorwerpen die te maken hebben met hun eigen cultuur of belevingswereld?

## Aanpak
Door middel van het spelen van een online variant op het spel "*Wie is het?*" vragen we 2 spelers om de beurt vragen te stellen over objecten die beide spelers op hun eigen scherm zien. De tegenstander beantwoord deze vragen met ja of nee. Speler 1 kan nu op basis van het antwoord bepaalde voorwerpen wegklikken en zo proberen te raden welke kaart de tegenstander heeft.

De gestelde vragen en gegeven antwoorden worden opgeslagen als webannotatie in Linked Data formaat. De collectiebeherende instantie kan deze annotaties opnemen in het collectiebeheersysteem en daarmee een rijkere zoekervaring bieden aan bezoekers van elke afkomst.

De annotaties kunnen ook worden ingezet om door middel van machine learning gelijksoortige objecten die door het spel geannoteerd zijn te ontsluiten. Ook denken we dat de vragen die gesteld worden op andere manieren gebruikt kunnen worden om te leren op welke manier bezoekers naar objecten kijken.